,59-

5. Qui regit cosmi fabricamque coelos
Gyrat immotus, pater estque gnatus,
Flamen est, trinus Deus unus ante

Saecula semper.

Brev. Zamoranum imp. 15**.

69. In Descensione BMV.
Ad Laudes.

1. Sidus aurorae maris atque stella,
Lumen o fulgens solio in corusco,
Luce nam eujus renitent Olympi

Sidera cuncta.

2. Aura nautarum refugans procellas.
Litus ostendens iter ad cupitum,
Gurgite in vasto rege naufragantes

Hoc, pia mater.

3. En peregrini fragiles vagamur
Per vias mundi pedicis repletas,
Subveni lapso, baculum cadenti

Porrige dextrum.

4. Tu ligas dytem baratri superbum,
Conteris saevum caput et draconis,
Ergo Jam nostri miserans reatus

Vincula solve.

5. Quaesumus, virgo, faveas precanti,
Gaudii portam resera beatam,
Quaeque digneris paradisus affert

Tu dare nobis.

6. Qui regit cosmi fabricamque coelos
Gyrat immotus, pater estque gnatus,
Flamen est, trinus Deus unus ante

Saecula semper.

Brev. Zamoranum imp. 15**.

70. In Festo Rosarii BMV.
Ad Vesperas.

1. O quam odorifero flore refragasâ€š
Stirpis Davidicae florida virgo,
Castis visceribus mater honoris,
Hortus praeriguus deliciarum,

