10.

11.

12.

13.

-228-

. Pertonat hinc reboans jubilum,

Plebs superum venerando Deum
Fumida namque cohors zabuli
Territa pulsibus angelicis
Necibus est data tartareis.

. Euge, potens Michael hagie,

Agmine candidus angelico,
Sidere pulchrior ignicomo
Clarior et rutilante polo,
Aethere celsior astrigero.

. Coelicolum bone dux procerum

Eximiumque decus hominum,
Restituens animas superis
Luniger arcibus aethereis
Civibus inter et esse piis.

. Ultima namque dies veniens

Flammivomoque fragore furens,
Cum tremor horridus ingruerit,
Judicium miseris minitans
Et, rea pectora terrificanS.

Primus ad haec Michael renitet,
Cujus abhinc tuba triste canet,
Arva polumque boans quatiet,
Et tumulis cineres salient
Functaque somata viva fient.

Rex Deus arbiter adveniet,
Stigmata carnea tuno referet,
Aethereo comitante choro
Ordine septus et angelico
splendidus et grege de niveo.

Terribilis quoque judicio
Fulmineo praeeunte globo,
Tartara saeva parat reprobis
Hinc et amoena virecta probis,
Dulcia plausibus hymniphonis.

Tempore quo pius intuitum
Dirige, poscimus, angelicum,
Belliger o Michael, famulis
Subveniens miserando tuis,
Sidereis reparando bonis.

