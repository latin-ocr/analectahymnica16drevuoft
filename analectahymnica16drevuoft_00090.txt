-87..-

119. In Translatione s. Augustini.

1. Dum Christiano purpurata sanguine
Trucis triumphat militis crudelitas,
Sub Vandalorum rege plorans Africa

Dolet gementes hinc et inde ecclesias,

2. Fugit profanas hostium licentias
Corpus beatum creditumque fluctibus
Sese scelestis subtrahit victoribus,
Dignaque pontus gloriatur sarcina.

3. Sardoa jam laetare felix insula,
Nunc Africani facta solis regia,
Exstinguit iras aequor implacabiles,
Malignus aer inde fit salubrior.

4. In te quiescit malleus tot haeresum
Clavusque fortis atque fulmen hostium,
GuJus vel nomen ipsum augustissimum
Hostile cogit agmen expavescere.

5. Summo parenti sit perennis gloria
Ejusque nato, sit decus paraclito,
Quos unica mirabiles essentia
Aderat orbis, pertremiscunt tartara.

Antiph. ms. Angustia. saec. 16. Cod. Praedicatt. Salmanticen. , n.

120. In conversione s. Augustini.
Ad á¼¶ esp. et Noct.

1. Plaude, lingua, gloriosum

necte sertum laudibus,

Vox canora, texe carmen

splendidum praeconiis,

Et parenti gratus haeres
plaudat omnis filius.

2. Viva morum disciplina
aequitatis semita,
Adsequendae sanctitatis

lex perennis omnibus,
Rite sacris disciplinis
unus omnes instruit.

3. Africana gloriatur
tanto eremus incola,
Hic honorem dignitati
infulatus adiicit,
Tot sequacibus gregatim
unus hic vexillifer.

4. Vivus index trinitatis,

buccina orbis aurea,
Nemo scit, quod ipse nescis,

tu magister omnibus
Nominisque semper ingens

Christiani gloria.

. Tu studendi, tu sciendi

esto norma tutior,
Caritatis inter ignes

nos in unum dirige
Aestuansque redde nostris

cor magistrum cordibus.

. Simus ipsi trinitatis

victimae mysterio,
Serviamus obsequentes

numini sanctissimo,
Ut perenniter beati

perfruamur gaudiiS.

Antiph. ms. Aug-nstin. saec. 16. Ood. Praedicatt. Salmanticen. s. n.

