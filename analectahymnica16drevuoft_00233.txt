—230—

22. Nuntius alma refert Mariae
Famina coelitus en Gabriel,
Quod Dominum ferat Emanuel,
Hoc paranymphus ovanter ait,
Haec paritura Deum tumuit.

23. Certa salus Raphael miseris,
Dux sociusque valens peregris
Dansque remedia semper aegris
Fert, pia tristibus auxilia
Pellit et horrida praestigia.

24. O pie rector ab arce potens
Excipe carmina nostra libens,
Quae tibi turba fidelis ovans
Laudibus intonat, almiphonis
Subdita vultibus, ecce, tuis.

25. Quae Michaeiis honore diem
Nunc peragat referens celebrem
Agmina regis et aetherei
Pervolitantia regna poli
Plaudit, et intonat aula Dei.

26. O Michael, decus omne tuis,
Ductor et ordinis angelici,
Regis et armiger aetherei,
Suscipe, quae tua plebs hodie
Cantica pertonat, 0 hagie.

27. Has epulas pie sanctifica
Mentis et intima purifica,
Corpora cordaque clarifica,
Daemonis obrua colluvia
Dando tuis pia suffragia.

28. Respice, quae tibi deferimus,
Adspice, quod humiles petimus
Inspice, quae tibi concinimus,
Respice nos, quia te canimus,
Conspice nos, sicut expetimus.

7

29. Disjice pondera tu scelerum,
Criminis elue discidium,
Pelle paventibus excidium,
Ferto petentibus auxilium
Dans, pater optime, subsidium.

